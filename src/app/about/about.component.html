<p>За сайта</p>
<p>Целта на дипломният проект е да се създаде онлайн система за споделяне и оценяване на изображения. Предоставя се възможност да се разглеждат снимките, качени от други потребители, и да бъдат оценявани чрез предварително спечелени точки. Бизнес моделът се основава на концепцията всеки човек да може да влезе в системата и за броени минути да качи свои авторски изображения безплатно. От друга страна, потребителите могат да разглеждат вече качените, от различни хора, снимки и да гласуват за тях. Най-важното предимство на системата е във възможността всеки да може да се регистрира свободно и да изрази себе си и мнението си. Преди да станат публични всички снимки трябва да бъдат одобрени от администратор. Основна задача на разработчика на приложението е да осигури безупречна интеграция между различните технологии и да предостави добре работещ и естетически издържан продукт. Системата цели да насърчи повече млади таланти да се развиват и да споделят създадените от тях изображения, като едновременно с това да могат да оценяват и да черпят вдъхновение от снимките на своите колеги.
  Потребителите на системата имат достъп до следните функционални звена:
  •	Регистрационен модул – регистрация на потребители;
  •	Потребителски профил – попълване на лични данни;
  •	Модул „качване на снимки“ – позволява споделяне на снимки в системата;
  •	Модул „разглеждане на снимки“ – позволява на потребителя да се забавлява, като разглежда вече качените снимки;
  •	Модул „оценка“ – позволява на потребителя да оценява снимки, които са го впечатлили.
</p>
